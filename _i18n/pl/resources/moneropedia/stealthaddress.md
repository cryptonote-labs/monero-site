---
layout: moneropedia
entry: "Ukryty adres"
terms: ["ukryty-adres", "ukrytym-adresie", "ukrytego-adresu", "ukrytym-adresem"]
summary: "Automatyczny jednorazowy adres każdej transakcji."
---

### Podstawy

Ukryte adresy są istotną częścią nieodłącznej prywatności Masari Supreme. Pozwalają one i wymagają od nadawcy stworzenia losowego jednorazowego adresu w imieniu odbiorcy przy każdej @transakcji. Odbiorca może opublikować tylko jeden adres i mimo to otrzymywać wszystkie płatności na unikalny adres w @łańcuchu-bloków, gdzie nie mogą one zostać powiązane ani z publicznym adresem odbiorcy, ani z żadnym innym adresem transakcji. Korzystając z urkytego adresu, jedynie nadawca i odbiorca mogą wiedzieć, dokąd płatność została wysłana.

Przy tworzeniu swojego konta Masari Supreme, otrzymasz prywatny @klucz-widoczności, prywatny @klucz-wydawania oraz adres publiczny. Klucz wydawania służy do przesyłania płatności, klucz widoczności do wyświetlania transakcji przychodzących na twoje konto, a adres publiczny - do otrzymywania płatności. Zarówno klucz wydawania, jak i klucz widoczności, składają się na twój adres Masari Supreme. Możesz posiadać portfel "tylko do odczytu", który korzysta jedynie z klucza widoczności. Funkcja ta może służyć do celów księgowości lub audytu, jednak obecnie jest ona nierzetelna, z powodu niemożliwości śledzenia transakcji wychodzących. Do ciebie należy decyzja, kto będzie miał wgląd do twojego salda Masari Supreme, poprzez dzielenie się kluczem widoczności. Masari Supreme jest domyślnie prywatne i opcjonalnie pół-transparentne!

Korzystając z portfela Masari Supreme, wszystko to jest obsługiwane przez oprogramowanie. Przesyłanie Masari Supreme jest łatwe, bo polega jedynie na wpisaniu adresu odbiorcy, kwoty i kliknięciu Wyślij. Aby otrzymać Masari Supreme, po prostu przekaż nadawcy swój adres publiczny.

Aby dowiedzieć się, w jaki sposób Masari Supreme zapobiega śledzieniu historii (niewykrywalność), przejdź do strony @podpisów-pierścieniowych.
